![Opgave Collectief](/opgavecollectief.png)

# Opgave Collectief

Doe je met ons mee?

We hebben het Opgave Collectief opgericht vanuit de behoefte om onze impact in Nederland te vergroten. Om dat mogelijk te maken creëren we een platform. Een platform voor ontmoeting, als vliegwiel, waar uitwisseling van kennis, relaties, inzichten, vraag en aanbod mogelijk is. We nodigen iedereen uit om met ons mee te doen. Samen willen we verkennen, elkaar inspireren en ontwikkelen met één doel: meer positieve impact maken in Nederland.

#### Aanmelden?

Heb je interesse? Denk jij iets zinnigs in te kunnen brengen over hoe we met de opgaven van deze tijd aan de slag zouden moeten gaan? Lijkt het je leuk om een middag (of zoiets) met anderen te verbinden? Meld je dan vast aan. Bij voldoende geïnteresseerden organiseren we een eerste bijeenkomst.

[Meld je aan](https://docs.google.com/forms/d/e/1FAIpQLScYtc07DkHJL6tX43DEVEerfL6_8hU74QULedMNln82T9KdLQ/viewform?usp=sf_link){.pure-button .pure-button-primary}

##  Wat is het Opgave Collectief?

Het Opgave Collectief is opgericht vanuit de behoefte om meer impact te maken in Nederland. In verschillende vormen (adviseur, coach, transitiemaker, veranderaar… roept u maar) werken wij dagelijks aan opgaven zoals het uitbannen van dakloosheid, de energietransitie en de woonopgave. We leren in ons werk ontzettend veel over hoe we wel impact maken, maar zeker ook hoe het ons niet lukt.

We balen ervan dat deze praktijkkennis beperkt blijft tot elkaar en onze klantenkring. Terwijl wij juist gedreven zijn door meer impact maken. En dus zochten we een manier om onze impact uit te schalen: een vliegwiel creëren waaruit andere vliegwielen ontstaan. Dat werd het Opgave Collectief.

De gedachte van het collectief: “wat je geeft helpt een ander, en is dus goed”. De bedoeling is om een plek te creëren waar belangeloze uitwisseling van kennis, ideeën en relaties mogelijk is. Opdat we Nederland een beetje mooier maken.

## Purpose

De purpose van het Opgave Collectief is ‘een vliegwiel zijn voor mensen die meer impact willen maken in Nederland’.

## Principes

In het Opgave Collectief gelden de volgende principes:

* Met elkaar vergroten we collectieve kennis en manieren om impact te maken op de opgaven van deze tijd.
* Wij geloven dat we samen meer kunnen dan alleen, daarom delen we vrijgevig onze kennis en ervaring.
* Je komt als persoon en niet als organisatie - er is geen commercieel belang in het Opgave Collectief.

## Wie nemen deel aan het Opgave Collectief?

Wie ben jij? Misschien werk je aan een opgave als ambtenaar, ben je een zzp’er, veranderconsultant van de Zuidas, zelfbenoemd Opgavegericht Werken expert, criticaster, kunstenaar, social designer, onderzoeker….

Elke dag werken honderdduizenden zo niet miljoenen mensen aan de opgaven van vandaag de dag. Dat zijn nogal wat mensen. Om wat richting te geven aan dit collectief richten we ons tot de mensen die:

* Dagelijks aan opgaven werken zoals dakloosheid, circulariteit, duurzaamheid…
* Iets doen in de hoek van wat in de markt bekend staat als ‘opgavegericht werken’
* Die impact maken of hebben gemaakt op een grote opgave.
* Waardevolle kennis, ervaring of inzichten hebben over hoe we meer impact kunnen maken op maatschappelijke opgaven.

We onderstrepen dat je als individueel persoon, en niet als organisatie deelneemt. Dit om ervoor te zorgen dat we samen meer impact maken op de opgaven van Nederland, en om te voorkomen dat we vanuit commercieel oogpunt deelnemen.

## Hoe werkt het Opgave Collectief?

We hebben een aantal stappen geformuleerd om te testen of het ons lukt om onze purpose te realiseren:

#### Stap 1 - Leden verzamelen

We zoeken minimaal 10 mensen om te beginnen.

#### Stap 2 - Digitale verkennende bijeenkomst

We inventariseren behoeften, scherpen de purpose aan en bepalen de eerstvolgende betekenisvolle activiteiten.

#### Stap 3 - Samen leren van elkaar

We organiseren de afgesproken activiteiten om meer impact te maken.

#### Stap 4 - Leren of het collectief werkt

We halen verhalen op die ons vertellen of het lukt om onze purpose te realiseren. We leren wat we nog meer moeten doen om onze purpose te realiseren.

Het Opgave Collectief is géén organisatie: het is een netwerk (‘collectief’) en daarmee van niemand en van iedereen tegelijk.

# Deelnemers

Het Opgave Collectief bestaat op 24 mei 2024 uit de volgende deelnemers:

* [Bram Eigenhuis](https://www.google.com/url?q=https://www.linkedin.com/in/brameigenhuis/&sa=D&source=editors&ust=1716562189650058&usg=AOvVaw1RcwG1MQkRBWsSs_yVmbtH) 
* [Mark Marijnissen](https://www.google.com/url?q=https://www.linkedin.com/in/markmarijnissen/&sa=D&source=editors&ust=1716562189650367&usg=AOvVaw3vOzv3r48ukEU3y-wohFbz) 
* [Annemieke Raven](https://www.linkedin.com/in/annemiekeraven/)
* …jij?

# Doe je mee?

[Meld je aan!](https://docs.google.com/forms/d/e/1FAIpQLScYtc07DkHJL6tX43DEVEerfL6_8hU74QULedMNln82T9KdLQ/viewform){.pure-button .pure-button-primary}